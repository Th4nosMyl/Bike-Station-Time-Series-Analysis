# Πανεπιστήμιο Πειραιώς – Τμήμα Ψηφιακών Συστημάτων

# Ανάλυση Δεδομένων 2023-Προγραμματιστική Άσκηση

## Χρήστος Δουλκερίδης, Γιάννης Πουλάκης, Δημήτρης Πετράτος

# Περιγραφή

Σκοπός της άσκησης είναι η εφαρμογή μεθόδων ανάλυσης δεδομένων για χρονοσειρές και συγκε-
κριμένα η πρόβλεψη μελλοντικών τιμών μιας χρονοσειράς.

**Σύνολο Δεδομένων**
Δίνεται σύνολο δεδομένων που αφορά έναν σταθμό ποδηλάτων κοινής χρήσης ο οποίος έχει συ-
γκεκριμένη χωρητικότητα (πλήθος ποδηλάτων). Από τον σταθμό αυτόν μπορεί να παίρνει κάποιος ένα
ποδήλατο (και να το επιστρέφει σε κάποιον σταθμό) ή να αφήνει ένα ποδήλατο (που έχει πάρει από
κάποιον σταθμό). Το σύνολο δεδομένων είναι ένα CSV αρχείο και αποτελείται από εγγραφές του τύ-
που: **TripId, StartTime, EndTime, StartStationId, EndStationId** όπου:

- **TripId** : μοναδικό αναγνωριστικό για κάθε χρήση ποδηλάτου
- **StartTime** : η χρονική στιγμή εκκίνησης της χρήσης ποδηλάτου από τον σταθμό αφετηρίας
- **EndTime** : η χρονική στιγμή επιστροφής του ποδηλάτου στο σταθμό προορισμό
- **StartStationId** : το μοναδικό αναγνωριστικό του σταθμού αφετηρίας
- **EndStationId** : το μοναδικό αναγνωριστικό του σταθμού προορισμού

Η τιμή 1 σε κάποια από τις στήλες **StartStationId** ή **EndStationId** υποδηλώνει το σταθμό που μας
ενδιαφέρει. Αντίθετα, όπου αναγράφεται η τιμή 0 σε κάποια από τις στήλες αυτές, αυτή υποδηλώνει
κάποιον άλλον σταθμό (̸= 1) που μας είναι αδιάφορος.
Το σύνολο δεδομένων είναι διαθέσιμο στην περιοχή ΕΓΓΡΑΦΑ της πλατφόρμας «ΑΡΙΣΤΑΡΧΟΣ»,
εντός του υποφακέλου «2023-24»
Από τα δεδομένα αυτά θα κατασκευάσετε μια χρονοσειρά με τον εξής τρόπο: θα επιλεγεί ένα
χρονικό διάστημαT(π.χ.T = 2ώρες) και για κάθε τέτοιο διάστημα θα υπολογιστεί _η ζήτηση_ για
ποδήλατα στο σταθμό, δηλαδή το πλήθος των ποδηλάτων που παραδόθηκαν στο σταθμό μείον το
πλήθος των ποδηλάτων που πάρθηκαν από το σταθμό εντός του διαστήματοςT. Σημειώνεται ότι η
ζήτηση μπορεί να παίρνει και αρνητικές τιμές, γεγονός που υποδηλώνει ότι στο συγκεκριμένο χρονικό
διάστημα πάρθηκαν περισσότερ α ποδήλατα από όσα παραδόθηκαν.
Σε αυτή τη _χρονοσειρά ζήτησης ποδηλάτων_ ζητείται να εφαρμόσετε τεχνικές πρόβλεψης χρονο-
σειρών για να προβλέψετε τη ζήτηση ποδηλάτων σε μελλοντικά χρονικά διαστήματα.

**Βήματα Εργασίας**

```
1.Έχοντας επιλέξει μια τιμή για το χρονικό διάστημαT, πρέπει πρώτα να κατασκευαστεί η χρονο-
σειρά της ζήτησης ποδηλάτων, ομαδοποιώντας τις εγγραφές του αρχείου που αφορούν το κάθε
διάστημα: [0,T), [T, 2 T),..., και υπολογίζοντας τη ζήτηση για κάθε διάστημα. Έτσι προκύπτει
η χρονοσειρά της ζήτησης ποδηλάτων που αποτελείται από ακέραιες τιμές.
```

```
2.Η χρονοσειρά χωρίζεται σε δεδομένα εκπαίδευσης και δεδομένα ελέγχου. Για παράδειγμα το
πρώτο κομμάτι (π.χ. 70 %) της χρονοσειράς είναι τα δεδομένα εκπαίδευσης και το επόμενο κομ-
μάτι (π.χ. 30 %) τα δεδομένα ελέγχου. Τα δεδομένα ελέγχου δε θα χρησιμοποιηθούν παρά μόνο
για την αξιολόγηση των προβλέψεων.
```
```
3.Εφαρμόζονται μέθοδοι πρόβλεψης χρονοσειρών όπως αυτές που διδαχθήκατε στο μάθημα (π.χ.
εκθετική εξομάλυνση) ή και άλλες από τη σχετική βιβλιογραφία (π.χ. ARIMA) στα δεδομένα εκ-
παίδευσης. Είναι δυνατό να χρησιμοποιηθούν και πιο προχωρημένες τεχνικές πρόβλεψης χρο-
νοσειρών και αξιολογείται θετικά. Επίσης, συνίσταται η χρήση μιας βασικής μεθόδου για λόγους
σύγκρισης.
```
```
4.Χρησιμοποιώντας τα δεδομένα ελέγχου, γίνεται αξιολόγηση των προβλέψεων με χρήση κατάλ-
ληλων μετρικών, όπως mean average error (MAE) και root mean square error (RMSE).
```
```
5.Επαναλαμβάνεται η διαδικασία για διαφορετικές τιμές του χρονικού διαστήματοςTκαι γίνεται
έλεγχος για πιθανή βελτίωση των αποτελεσμάτων.
```
```
6.Τελικά, σε ξεχωριστή ενότητα, καταγράφονται τα συμπεράσματα της εργασίας, με σχολιασμό
των αποτελεσμάτων και με χρήση διαγραμμάτων ή/και πινάκων. Συγκεκριμένα να σχολιαστεί η
ακρίβεια των προβλέψεων.
```
# Διαδικαστικά Θέματα

**ΠΑΡΑΔΟΤΕΟ.** Θα παραδώσετε αρχείοAM_Επώνυμο_Όνομα.zip(όπου ΑΜ ο αριθμός μητρώου) που
θα περιλαμβάνει **ένα (1) αρχείο μόνο:** To notebook σε μορφή .ipynb επαρκώς σχολιασμένο.

**ΠΡΟΣΟΧΗ** στο παραδοτέο σας:

- **_Μην χρησιμοποιήσετε άλλη μορφή συμπίεσης εκτός του .zip._**
- **_Ο κώδικας θα δέχεται ως είσοδο το όνομα του αρχείου (file=) και θα μπορεί να εκτελεστεί._**
- **_Να υπάρχει επαρκής σχολιασμός (στα ελληνικά) ώστε να είναι κατανοητός ο τρόπος εργασίας._**

**ΠΑΡΑΔΟΣΗαποκλειστικά μέσω της πλατφόρμας «ΑΡΙΣΤΑΡΧΟΣ»** του τμήματος, έως και την **9/6/2024,
23:59**. Ανεβάστε το AM_Επώνυμο_Όνομα.zip στην περιοχή «Εργασίες».

**ΕΡΩΤΗΣΕΙΣ/ΑΠΟΡΙΕΣ/ΔΙΕΥΚΡΙΝΙΣΕΙΣ** αποκλειστικά μέσα από την Περιοχή Συζήτησης **«Προγραμματι-
στική Άσκηση (2023-24)»** της πλατφόρμας «ΑΡΙΣΤΑΡΧΟΣ». Δε θα απαντηθούν emails με απορίες.

**ΔΕ ΘΑ ΑΞΙΟΛΟΓΗΘΟΥΝ ΕΡΓΑΣΙΕΣ ΠΟΥ:(i)** παραδίδονται εκπρόθεσμα ή με άλλο τρόπο (π.χ. email), **(ii)**
παραδίδονται σε μορφή συμπίεσης διαφορετική από .zip, **(iii)** περιλαμβάνουν άσχετα αρχεία.

**ΒΑΘΜΟΛΟΓΗΣΗ** Η εργασία μετρά 10 % στον τελικό βαθμό (εφόσον το γραπτό σας βαθμολογηθεί με
τουλάχιστον 4). Η εργασία βαθμολογείται με 0, αν δεν δύναται να αξιολογηθεί, π.χ., αν ο κώδικας δεν
μεταγλωττίζεται ορθά.

**Η εργασία είναι αυστηρά ατομική.** _Αντιγραφή επιφέρει άμεσο μηδενισμό._
